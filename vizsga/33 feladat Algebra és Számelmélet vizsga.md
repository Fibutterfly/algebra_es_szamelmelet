Legyen $Q_8 = \{±1, ±i, ±j, ±k\}$, ahol $i^2 = j^2 = k^2 = −1, ij = k, 1$ az egységelem, $−1$-gyel a szokásos módon szorzunk. 

(a) Feltéve, hogy $Q_8$ csoport, vezessük ebből le, hogy $jk = i, ki = j, ji = −k, kj = −i$ és $ik = −j$. (Lássuk be, hogy ekkor $Q_8$ tényleg csoport.)

(b) Határozzuk meg az egyes elemek rendjét.

(c) Keressük meg $Q_8$ összes részcsoportját. Bizonyítsuk be, hogy mindegyik normálosztó.

(d) Lássuk be, hogy $Q_8 \ncong D_4$ (noha mindkettő $8$-elemű nem-kommutatív csoport)

(e) Határozzuk meg $Q_8$-nak a Z = {1, −1} normálosztója szerinti faktorcsoportját. Milyen korábban megismert csoporttal izomorf ez a csoport?

(f ) Készítsük el $D_4$-nek az $\{1, f^2 \}$ normálosztója szerinti faktorcsoportját. Lássuk be, hogy mind a normálosztó, mind a faktorcsoport izomorf az előző pontbelivel. (Így két csoportot többféleképpen is „össze lehet rakni” egy nagyobb csoporttá.)